---
title: "Accuracy considered harmful"
excerpt: "Waarom we het niet over nauwkeurigheid moeten hebben"
tagline: De tijd is rijp voor een open source overheid.
lang: nl
date: 2020-04-25
author: G.H. ter Hofte
layout: blog
---

## Waarom we het niet over nauwkeurigheid moeten hebben

Abstract: zie [https://youtu.be/vBPFaM-0pI8](https://youtu.be/vBPFaM-0pI8)

**Zijn Corona apps wel nauwkeurig genoeg? Deze vraag heb ik de afgelopen week veel gelezen en gehoord. Het zal sommigen misschien zijn opgevallen dat ik het woord 'nauwkeurigheid' liever vermijd en het liever over specificiteit en sensitiviteit heb als het gaat om het detecteren van besmettelijke situaties ('contact').**

De video uit de abstract van Hannah Fry en standup mathematician Matt Parker illustreert het heel beeldend.

Een Corona exposure notification app is _sensitiever_ naarmate een groter deel van mensen die besmettelijk contact hebben gehad met een bevestigd zieke persoon terecht een notificatie krijgen. Dit helpt om een vals gevoel van veiligheid te vermijden.

Een Corona exposure notification app is _specifieker_ (soms ook wel 'selectiever' genoemd) naarmate een groter deel van de mensen die géén besmettelijk contact hebben gehad met een bevestigd zieke persoon 
terecht geen notificatie ontvangen hebben. Dit helpt om onnodige onrust en alarmmoeheid te voorkomen.

_([Link naar Wikipedia artikel over Sensitiviteit en Specificiteit](https://nl.m.wikipedia.org/wiki/Sensitiviteit_en_specificiteit?wprov=sfla1))_

Iets zowel zeer sensitief als zeer specifiek maken is heel lastig en beide kwaliteiten hebben hun eigen gewicht en overwegingen.
Gecombineerd met adviezen en maatregelen zoals thuis blijven en contact vermijden, blijkt dat onze 'intelligente lockdown' weliswaar zeer sensitief (veel van de besmettelijke contacten worden vermeden), maar niet bijster specifiek (zeer veel niet-besmettelijke contactenworden ook vermeden: eigenlijk best een 'botte bijl').
Hadden we maar een set van maatregelen die  (bijna) net zo sensitief waren, maar een stuk specificieker!
